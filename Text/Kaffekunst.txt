Kaffe er bare for voksne tenker du kanskje? Langt ifra. I dette verkstedet får du lære hvordan kaffe kan brukes til å lage de forunderligste kunstverk. 

Kaffen ble først oppdaget i Etiopia ved en tilfeldighet for nesten 1000 år siden. I Norge drikker vi så mye kaffe per person at det bare er Finland som overgår oss på verdensbasis.  

Medvirkende: 
Susann Hessen er en kunstner som jobber med forskjellige male- og tegneteknikker. Hun er spesielt interessert i å lage kunst av naturlige produkter som kaffe.

Norsk Kaffeinformasjon er et opplysningskontor for kaffe. Deres formål er å arbeide for et høyest mulig kvalitetsnivå på kaffe i Norge i alle ledd. Norsk Kaffeinformasjon er samtidig den norske fellesorganisasjonen for alle som arbeider med kaffe og kafferelaterte virksomheter. Kontoret fremmer kaffe som kvalitetsprodukt og er næringens nøytrale faginstans. Informasjonskontoret ble opprettet i 1962.

Merknad: Festivalens verksteder rullerer i intervall. Følg med på klokken utenfor verkstedet for å se når neste runde starter.
