Balanse og mimikk, koordinasjon og følelser, den vakre og tradisjonsrike danseformen Bharatanatyam utfordrer både hode og hjerte når musikken fyller lokalet.
Bharatanatyam er en flere hundre år gammel sør-indisk danseform, kombinert med yoga og teatralske elementer. Den utføres med stram overkropp, avanserte trinn, sofistikerte bevegelser med ben, armer og hender, samt tydelig ansiktsmimikk. Formidling av følelser er en viktig del av dansen.

Medvirkende:
Thamilini Sivalingam er danser, koreograf og dansepedagog. Som 13-åring begynte Thamilini på en privat danseskole i klassisk tamilsk dans i Oslo, som elev av blant andre Malathy Yogendran. Hun har avlagt flere formelle eksamener (8 trinn) i faget. I 2000 tok hun også en lærergrad og siden en diplomgrad, godkjent av Oriental Examination Board i London, i klassisk tamilsk dans. Sammen med bharathanatyam-mesteren Naththaki fra India har hun holdt danseverksteder flere steder i Norge.
Thamilini er ansatt som lærer i etnisk dans ved kulturskolen i Oslo. 

Merknad: Festivalens verksteder rullerer i intervall. Følg med på klokken utenfor verkstedet for å se når neste runde starter. 
