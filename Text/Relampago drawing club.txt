Hva hvisker apene til trærne? Er kolibriene forelsket i blomstene? Leker hvaler og delfiner gjemsel? I regnskogen, ørkenen, elvene og fjellene i Colombia og Mexico lever spennende planter og mangfoldige dyrearter. Hvordan lever de egentlig? Hvordan ser de ut og hvordan kommuniserer de og tar vare på hverandre? I dette kunstverkstedet skal vi fantasere og vi utforske plantenes og dyrenes egne historier gjennom farger og teksturer.

Medvirkende: 
Relampago Drawing Club er en popup-tegneklubb som ønsker store og små velkommen til å utforske mulighetene som finnes i tegning. Relampago Drawing Club ser på verkstedene de arrangerer som en kollektiv lekeplass hvor man kan hengi seg til gleden ved å tegne, en samlende aktivitet som legger til rette for midlertidige samarbeid. Prosjektets navn peker mot kunstnernes felles latinamerikanske bakgrunn.
«Relámpago» betyr «lyn» på spansk, og viser til et ønske om å skape en flyktig sjokkbølge som raskt ekspanderer og vibrerer. Relampago Drawing Club består av; 

Viviana Cardenas (Colombia) har utdanning innen visuell kunst og kunstpedagogikk fra Universidad Santo Tomas (Colombia), og mastergrad i kunst og offentlige rom fra Kunsthøgskolen i Oslo. Cardenas har stilt ut på blant annet Nitja senter for samtidskunst (Lillestrøm) og Akademirommet på Kunstnernes Hus (Oslo). Hun har også gjennomført Transatlantic Sci-fi, en lab som utforsket kontrastene mellom Oslo og Medellíns byrom, i regi av Tenthaus og El Exploratorio. Nylig deltok hun i residencyprogrammet Wide Space i forbindelse med festivalen MALACATE (Mértola i Portugal), og hun har hatt residencyopphold ved Banff Centre (Canada) og Casa Tres Patios (Colombia).

Alejandra Aguilar Caballero (Mexico) har bachelorgrad fra Facultad de Artes y Diseño ved UNAM (Mexico), og fullførte nylig en mastergrad i medium- og materialbasert kunst ved Kunsthøgskolen i Oslo. Caballero har deltatt i flere gruppeutstillinger i forbindelse med studiene på Kunsthøgskolen, blant annet ved QSPA Gallery (Oslo) og Trafo Kunsthall (Asker), og har hatt separatutstilling ved Galleri Seilduken (Oslo). Hun har også utformet et stedsspesifikt arbeid for utstillingen «U/SYNLIG – hverdagsrasisme i Norge» ved HL-senteret (Oslo).

Merknad: Festivalens verksteder rullerer i intervall. Følg med på klokken utenfor verkstedet for å se når neste runde starter.
