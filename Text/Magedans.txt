Bli med inn i ørkenens mystikk. Det glitrer i paljetter, du kjenner fotsålene mot det orientalske teppet og de forførende tonene leder deg ut på dansegulvet. Beveg deg som en kamel og lær et ord på et fremmed språk. Dans som en sultan eller ørkenprinsesse. Her skal magen rulles og du må være klar med hofter og armer også. 
Og ikke tro at dette bare er for jenter - neida - gutter danser også orientalsk dans til fengende rytmer!
[http://www.madamqadam.no/](Skjekk det ut her!)

Medvirkende:
Laila Bellydance er den eneste i Norge med formell danseutdannelse som lever av å opptre og undervise magedans og folkedanser fra Nord-Afrika. Hun er utdannet ballettpedagog ved Høgskolen i Bodø og sertifisert innen Simonsonteknikk fra Dance Space Center i New York. Laila har danset magedans i 15 år og har bred erfaring som pedagog og artist. Hun driver Madam Qadam orientalske magedansskole der hun underviser elever i alle aldre og arrangerer magedanskurs og opplevelsesreiser til Egypt. Qadam betyr føtter på arabisk og understreker hennes fokus på skadeforebyggende trening. 

Merknad: Festivalens verksteder rullerer i intervall. Følg med på klokken utenfor verkstedet for å se når neste runde starter.

[http://www.madamqadam.no/](Skjekk det ut her!)



https://www.madamqadam.no kjekk det ut her!)