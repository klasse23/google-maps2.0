Innlandet er mangfoldig. Visste du at det bor personer fra over 115 land bare i Hamar? Hvem er du og hva er dine tradisjoner? Vår KULTURBONANZA er en arena hvor alle som vil kan vise sin kultur og hvem de er gjennom ulike aktiviteter på festivalen. Her skal barn og unge, voksne og eldre skal kunne presentere, og få presentert kunstneriske uttrykk fra sine opprinnelige kulturer. Åpenhet og nysgjerrighet bidrar til å fremme Innlandet som en region av og med mangfold og forståelse.

Også i år blir det yrende liv og fargesprakende masker i Thailand som feirer Phi Ta Khon – Åndenes festival. Phi Ta Khon betyr «ånden som følger folket til byen» og de maskekledde representerer skogens spøkelser. Phi Ta Khon bygger på en legendarisk historie om Buddha. Ifølge historien var Buddha ute på en reise så lenge at man antok at han var død. Da Buddha til slutt vendte tilbake feiret tilhengerne hans så vilt at de til og med vekket de døde. Under Phi Ta Khon gjenskaper man hvordan levende og døde sammen feiret Buddhas hjemkomst.

I Thailand blir det også maskedesign, fruktskjæring og utstilling. Instrumentet du hører spille heter Klong yao.
