Hvem sier man ikke kan feire jul midt på sommeren! Filippinerne er glade i farger og fest og i dette verkstedet kan du bli med og lage julepynt! «Parol» er en type julepynt som er vanlig i alle filippinske hus når det er jul. I Filippinene kan du også prøve det tradisjonelle spillet «Sungka». Sett deg ned så skal vi lære deg hvordan alt foregår! 

For de som er glad i å danse – for det er de på Filippinene, kan du også prøve deg på «Tinikling». Dette er en tradisjonell dans på Filippinene hvor det gjelder å holde takten når du hopper gjennom store bambuspinner. 

Innlandet er mangfoldig. Visste du at det bor personer fra over 115 land bare i Hamar? Hvem er du og hva er dine tradisjoner? Vår KULTURBONANZA er en arena hvor alle som vil kan vise sin kultur og hvem de er gjennom ulike aktiviteter på festivalen. Her skal barn og unge, voksne og eldre skal kunne presentere, og få presentert kunstneriske uttrykk fra sine opprinnelige kulturer. Åpenhet og nysgjerrighet bidrar til å fremme Innlandet som en region av og med mangfold og forståelse. 

Årlig medvirker over 50 lag, foreninger, frivillige organisasjoner og utenlandske ambassader i Norge med ulike aktiviteter og fremføringer som en del av festivalprogrammet.  I disse aktivitetene medvirker mer enn 250 utøvere av dans, teater og musikk og representerer kulturer, tradisjoner og land som regnes som minoriteter i Norge. Stoppested Verden samarbeider med mange enkeltpersoner, lag og foreninger og det er plass til alle! 
 
Medvirkende:  
Filipino Culture Group Hamar 