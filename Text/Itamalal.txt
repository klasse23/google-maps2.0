Er du glad i edderkopper? Kanskje du er redd for dem? 

Helt siden starten av verden har Edderkoppgudinnen spunnet og vevd sitt nett. Sett deg ned ved den store edderkoppveven og hør Millaray fortelle om kunsten å strikke, veve og spinne gjennom historien om Edderkoppgudinnen fra Chile. 

I dette verkstedet skal vi sammen strikke og forme et nett som vokser seg større og større. Garnet vi bruker «Itamalal yarn» er laget med kjærlighet og omsorg i det fantastiske Tierra del Fuego,  Patagonia-regionen i Chile.
 
Medvirkende:
Millaray Soledad Salomon er født i Chile og er eventyrforteller, musiker, pedagog og garnentusiast med hjerte for folkemusikk og de mytologiske fortellingene fra hele Sør-Amerika.

«Itamalal yarn» drives og eies av Millaray og er en liten, uavhengig garnbedrift som selger bærekraftig garn av høy kvalitet fra Patagonia-regionen i Chile der Millaray sin familie eier og drifter fem sauefarmer.

Garnet er unikt da det kommer fra en helt spesiell merino-corriedale-rase (sau), noe som gir myke, slitesterke strikkeplagg uten syntetiske materialer. Millaray sin familie overvåker og eier hele produksjonen og fremstillingsprosessen av garn for å sikre at det produseres bærekraftig og rettferdig.
