Visste du at det i mange hundre år fantes et område kalt Kvenland i Norge? Helt siden 800-tallet har Kvener vært en viktig del av befolkningen på Nordkalotten med eget språk, kultur og skikker, som skiller seg ut fra de to andre folkegruppene Samer og nordmenn.

I dette verkstedet kan du lære mer om kvener og deres kultur. Her får du prøve deg på å veve tradisjonelle komagbånd på grindvev - en tradisjon som Kvenene i Nord-Norge har videreført i hundrevis av år! Sammen skal vi skape bånd i strålende farger, oppleve vakker kantelet musikk og fortelle spennende Kvenske historier. Kanskje får du deg også en smak av Kvensk tradisjonsmat?

Medvirkende:
Jokiroikka er en kvensk Oslobasert kunstnergruppe bestående av Eli Seppola Simonsen, Maiya Syrstad Jerijervi og M. Seppola Simonsen. Gruppa er inspirert av kvensk tradisjon og kulturarv, men ønsker samtidig å vekke interesse rundt hva kvensk kultur, kunst og håndverk er og kan være i dagens samfunn.

Merknad: Festivalens verksteder rullerer i intervall. Følg med på klokken utenfor verkstedet for å se når neste runde starter.
