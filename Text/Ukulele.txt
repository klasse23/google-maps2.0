Hører du den muntre lyden som hopper med vinden gjennom parken? I vår Tiki Bar er det sol, strand og surfing hele festivalhelgen og i sentrum av det hele finner du en Ukulele! Kong Kalakaua på Hawaii erklærte i 1880-årene denne lille gitaren som øystatens nasjonalinstrument. Samtidig fikk den navnet ukulele (hoppende loppe), noe som trolig henspilte på fingrenes bevegelse når man spilte på instrumentet. Stikk innom vår tropiske oase og lær mer om dette lille instrumentet med bare 4 strenger!

Medvirkende:
Daniel Arthur er musikkutdannet og har lang erfaring med musikk som læringsverktøy i arbeid med barn. Han bruker musikk aktivt i dialog og kommunikasjon med barn og særlig det muntre instrumentet Ukulele er svært populært. 

Merknad: Festivalens verksteder rullerer i intervall. Følg med på klokken utenfor verkstedet for å se når neste runde starter.
